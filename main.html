<!DOCTYPE html>
<html lang="uk">
<head>
    <meta charset="UTF-8">
    <link rel="stylesheet" href="styles/lab3stl.css" media="screen">
    <script src="scripts/mainsc.js"></script>
    <!--[if lt IE 9]>
<script src="https://oss.maxcdn.com/libs/html5shiv/3.7.0/html5shiv.js"></script>
    <![endif]-->
    <script src="scripts/anim.js"></script>

    <title>Liverpool</title>
</head>
<body>
<header>
    <h1 class="teks">ФК Ліверпуль</h1>
    <div id="logo" ><img src="styles/backgr/3.png" alt="логотип"></div>
</header>

    <main id="info">
        <nav>
            <a href="form.html">Реєстрація на поїздку</a>|
            <a href="xmlshit.html">Зал слави</a>|
            <a href="canvas.html">Творчість</a>
        </nav>

        <section id="history">
            <article >
                <h3>Заснування та історія</h3>
                «Ліверпуль» створив 1892 року Джон Гулдінг, щоб мати команду, яка грала б на його стадіоні «Енфілд Роуд». Попередні сім років на стадіоні грала команда «Евертон», але 1981 року Джон Гулдінг, якому належала доля стадіону, викупив його повністю й запропонував збільшити орендну плату від 100 фунтів до 250 фунтів. «Евертон» відмовився пристати на це й пішов з «Енфілда» на «Гудісон Парк».

                Залишився порожній стадіон і три гравці. Гулдінг вирішив утворити свій власний футбольний клуб, і 3 червня 1892 виник ФК «Ліверпуль». Спочатку команду планувалося назвати «Евертон Атлетік», але Футбольна Асоціація відмовилася визнати назву, тож довелося змінити її. Менеджером команди призначили Джона Маккену, який запросив у нову команду 13 шотландських гравців.

                Першого ж сезону «Ліверпуль» виграв Ланкаширську лігу й на сезон 1893/1894 його запросили до другого дивізіону. Команда закінчила сезон без поразок, здобула звання чемпіона другого дивізіону й перейшла до найвищого — першого дивізіону.

                У 1901 «Ліверпуль» виграв свій перший чемпіонат, повторивши це досягнення в 1906. У фіналі кубку Англії «Ліверпуль» вперше грав в 1914, але програв «ФК Бернлі». В 1922 й 1923 «Ліверпуль», капітаном якого був гравець збірної Англії Ефрам Лонґворт, вперше в своїй історій виграв два чемпіонати поспіль. Потім настав найдовший безтрофейний період. Після війни «Ліверпуль», здавалося, оклигав, вигравши чемпіонат 1947 року, але сподівання на тривалий успіх виявилися марними. У 1954 році Ліверпуль вилетів із першого дивізіону. З 1954 по 1962 рік клуб бовтався в другому дивізіоні й не мав жодних успіхів у кубку Англії. Найгіршої поразки 1-9 команда зазнала від «Бірмінгем Сіті» в грудні 1954.
            </article>
        </section>
        <section id="enboys">
            <article >
                <h3>Хлопці-комірники</h3>
                1959 року менеджером команди призначили Біла Шенклі. Протягом наступних п'ятнадцяти років він перетворив «Ліверпуль» у один із провідних клубів Європи. Першого ж року Шенклі звільнив 24-х гравців і перебудував команду. На третій рік його роботи «Ліверпуль» виграв другий дивізіон з відривом у 8 очок й перейшов до першого дивізіону. Відтоді клуб без перерви виступає в найвищому англійському дивізіоні, спочатку першому, а потім у Прем'єр-лізі.

                Розпочавши 1960 рік у другому дивізіоні, на кінець десятиліття «Ліверпуль» став силою у англійському футболі. 1964 року команда вперше за попередні 17 років стала чемпіоном. 1966 року вони знову виграли чемпіонат, а у попередньому — кубок Англії, перемігши в фіналі «Лідс Юнайтед» 2-1. 1973 року «Ліверпуль» став чемпіоном увосьме і переміг «Борусію Менхенгладбах» у фіналі кубку УЕФА, вигравши свій перший європейський трофей. Але через рік після нової перемоги в кубку Шенклі пішов на пенсію. Нагоду стати менеджером команди отримав його помічник Боб Пейслі.

                За дев'ять сезонів менеджерства Пейслі «Ліверпуль» здобув загалом 21 трофей, включно з трьома Кубками Європейських Чемпіонів, Кубком УЕФА, 6-ма титулами чемпіона Англії, й здобутим три роки поспіль Кубком Ліги.

                Свій перший Кубок Європейських Чемпіонів «Ліверпуль» виграв у 1977 р. Фінал грався у Римі, де команда перемогла «Борусію Менхенгладбах» 3-1. Наступного року «Ліверпуль» захистив свій титул, подолавши на стадіоні Вемблі «Брюгге» 1-0. А через рік клуб побив ще один рекорд англійської ліги, здобувши звання чемпіона з 68 очками й пропустивши в 42 матчах усього 16 голів. Третя й остання перемога у Кубку Чемпіонів, отримана під керівництвом Пейслі, прийшла 1981 року після перемоги 1-0 над мадридським Реалом. Кубок Англії — єдиний трофей, який не давався тренеру в руки.

                Варто відзначити зміну менеджерів, які приходили з самого клубу. Цих тренерів називали хлопцями-комірниками, натякаючи на ту частину Енфілду, де обговорювали стратегію команди й, як подейкували, зберігали джин. Так само, як Пейслі змінив Шенклі, він передав віжки правління у руки свого помічника — ветерана команди Джо Фегена. Останній став тренером 1983 року, коли йому виповнилося 63. Першого ж року під його керівництвом «Ліверпуль» вперше в історії англійського футболу здобув три важливі трофеї — звання чемпіонів, Кубок Ліги й Кубок Європейських Чемпіонів. Проте наступного сезону правління Фегена завершилося трагедією.

                1985 року «Ліверпуль» знову дійшов до фіналу Кубку Чемпіонів. Команда повинна була грати проти Ювентуса на стадіоні Ейзель, але перед початком матчу сталася катастрофа. Вболівальники «Ліверпуля» заламали загорожу, яка відділяла їх від вболівальників Ювентуса й напали на них. Під вагою людей стіна, яка підпирала трибуну, завалилася, загинуло 37 вболівальників, більшість із них були італійцями. Попри це гра відбулася, й «Ліверпуль» програв 0-1. Внаслідок трагедії англійським клубам заборонили брати участь в європейських змаганнях протягом 5 років, а «Ліверпуль» дискваліфікували на 10 років (потім термін зменшили до шести). 14 вболівальників команди засудили за ненавмисне убивство. Ця подія відома я Ейзельська трагедія.

                1985 року Кенні Далгліш, якого вже на той час вважали найвизначнішим гравцем «Ліверпуля», став першим гравцем-менедженом команди. Під його керівництвом клуб виграв ще три чемпіонати й два кубки Англії, включно з подвійним дублем в сезонах 1985 і 1986 років. Але ці успіхи затьмарила трагедія Хілзборо.

                15 квітня 1989 року, коли Ліверпуль грав із «Нотінгем Форест» у півфіналі кубка Англії, кілька сотень ліверпульських вболівальників були притиснені до огорожі поля. 94 вболівальники загинули на місці, 95-й помер у лікарні через чотири дні. 96-й помер через чотири роки, не приходячи до тями.

                Після трагедії Хілзборо уряд провів інспекцію безпеки на стадіонах. Результатом того, що називають доповідною Тейлора, став закон, який вимагав повністю сидячих місць на стадіонах вищих ліг. У доповідній був зроблений висновок, що головною причиною катастрофи стала надмірна тиснява, вину за яку поклали на недоліки поліцейського контролю.

                1991 року менеджером став Грем Сунес. Але його правління не було успішним, за вийнятком кубку Англії, здобутого першого ж сезону. Після ганебної поразки від Бристоль Сіті на «Енфілді» у кубку Англії, до руля став ветеран команди Рой Еванс. Хоча під час його терміну гра в чемпіонаті дещо покращилася, команда ніколи не підіймалася вище третього місця. Єдиним трофеєм Еванса був Кубок Ліги 1995 року.
            </article>
        </section>
        <section id="forgn">
            <article>
                <h3>Іноземні менеджери</h3>
                У сезоні 1998/1999 допомагати Евансу запросили колишнього тренера французької збірної Жерара Ульє. Спільна робота не склалась, й Еванс подав у відставку в листопаді 1998 року.

                Сезон 2000/2001 був найкращим для «Ліверпуля» за останні роки — команда здобула унікальну трійку призів: кубок Англії, кубок Ліги й кубок УЕФА.

                2002 року клуб закінчив чемпіонат на другому місці. Ульє мучився того року із хворобою серця, що призвело до пропуску гри з Лідсом і до операції.

                Потім до руля став іспанець Рафаель Бенітес. Перший сезон при ньому Ліверпуль розчарував п'ятим місцем у чемпіонаті. Але сезон закінчився несподіванкою. Ліверпуль здобув у Стамбулі свій п'ятий Кубок Європейських Чемпіонів. Червона команда зустрілася в фіналі з фаворитом змагання — «Міланом» у дивовижному за перебігом двобої. Після першого тайму Ліверпуль програвав 0-3 (на першій хвилині гол забив Паоло Мальдіні, а потім двічі відзначився позичений у Челсі аргентинець Ернан Креспо). Протягом перших 45-и хвилин команда виглядала дуже недосвідченою. Але в другому таймі вони драматичним чином відігралися, забивши три голи за проміжок тривалістю в 6 хвилин. Після додаткового часу «Ліверпуль» переміг по пенальті завдяки воротарю Єжи Дудеку
                <div id="for_canvas" ><canvas class="cnv" id="ucl"></canvas></div>
                У сезоні 2005/2006 «Ліверпуль» виграв суперкубок, перемігши 2-1 ЦСКА з Москви, й набрав 82 очки в Прем'єр-лізі, що стало найвищим показником з 1988 року. Клуб виграв кубок Англії в драматичному фіналі проти Вестхем Юнайтед. «Ліверпуль» програвав 2-3, але Стівен Джеррард ввігнав у сітку м'яч із віддалі в 35 ярдів повз безпомічного Шаку Хіслопа саме в ту мить, коли підіймали табличку про доданий арбітром час. «Ліверпуль» виграв одинадцятиметрові завдяки новому воротарю Пепе Рейні.

                У сезоні 2006/2007 Ліверпуль розпочав з перемоги 2-1 над чинними тоді чемпіонами Челсі. В лютому тривалий пошук інвесторів завершився тим, що команду придбали американські бізнесмени Джордж Джіллет і Том Хікс, заплативши понад 470 млн фунтів. Команда завершила сезон на третьому місці в чемпіонаті Англії, а в останньому матчі програла «Мілану» в фіналі Кубка Європейських Чемпіонів 1:2.
            </article>
        </section>

        <section id="players">
            <article>
                <h3>Відомі гравці</h3>
                У проміжку між першою й другою світовими війнами кілька гравців виступали за Ліверпуль багато років поспіль, здобувши собі велику повагу в уболівальників. Серед них Ефраїм Лонґворт — міцний захисник, який у 1921 р. став першим серед гравців команди капітаном збірної Англії, а ще Елайша Скот, який відіграв за Ліверпуль 22 роки, що є рекордом у клубі. Серед нападників слід відзначити Ґордона Ходжсона, який протягом 20-х і 30-х забив 17 хет-триків.

                У 60-х, коли Біл Шенклі зробив команду європейським грандом, серед гравців, які стали ключовими в успіхах команди слід назвати Рона Їтса, якого сам Шенклі називав «колосом», і Роберта Ганта, який забив 245 голів у чемпіонатах. Цей показник досі залишається рекордом команди. Він також входив до збірної Англії на Кубку Світу 1966 року.

                Пейслі залучив до команди гравців, які стали цементом успішних 70-х і 80-х років. Ален Хансен входив до складу команди в трьох виграних Кубках Європейських Чемпіонів, а Кенні Далгліш, відомий серед уболівальників під прізвиськом «король Кенні», відзначався чудовою грою на полі, перш ніж стати менеджером, який очолював команду, коли вона вперше зробила дубль. У 1980 р. Пейслі підписав контракт із 19-річним Іяном Рашем, який став найкращим бомбардиром команди.

                В останні роки знамениті гравці виростають у юнацькій системі клубу. На початку 90-х з'явилися крайній Стів Макманаман і бомбардир Роббі Фаулер, а за останнє десятиріччя чудова ліверпульська футбольна школа виховала Майкла Оуена, капітана команди Стівена Джеррарда та віце-капітана Джеймі Каррагера.
            </article>
        </section >
        <section id="stadium">
            <article>
                <h3>Стадіон</h3>
                Стадіон «Енфілд Роуд» побудували 1884 року на території, яка прилягала до Ліверпульського парку Стенлі. Спочатку стадіон займав клуб «Евертон». У результаті суперечки через розмір орендної плати «Евертон» пішов звідти в 1892 р. і власник стадіону Джон Гулдінг вирішив утворити спеціально для стадіону нову команду, яка й стала «Ліверпулем».

                1906 року трибуну за одними з воріт перейменували в честь гори Спіон Коп у південно-африканській провінції Наталь, де під час англо-бурської війни відбулася битва, в якій загинули понад 300 вояків Ланкаширського полку, багато з яких були родом із Ліверпуля.

                Вболівальників, які регулярно там сидять, називають «копітами». В часи максимальної місткості трибуна могла розмістити 28 тис. глядачів і була однією з найбільших у світі. Місцевий фольклор стверджує, що вболівальники трибуни могли всмоктати м'яч у ворота, коли Ліверпуль грав на ворота перед нею. Ліверпуль здебільшого намагається грати на ті ворота в другому таймі. Вмістимість трибуни сильно зменшилася внаслідок заходів безпеки, застосованих після трагедії на Хіллсборо. 1994 року її повністю перебудували, зробивши всі місця сидячими, тож тепер її місткість становить 12 390 глядачів.

                Навпроти розташована трибуна «Енфілд Роуд», яку віддають вболівальникам гостей. Це найновіша трибуна на Енфілді. Її перебудували 1998 року й вона вміщає 9 704 глядачів. Бокові трибуни — Головна (12 227) і Столітнього Ювілею (11 762). Головна трибуна — найстаріша на Енфілді, її майже не змінювали після перебудови 1973 року. Під нею роздягальні гравців і ложа керівників клубу, а перед нею — лавки для запасних.

                Трибуну Столітнього Ювілею раніше називали Трибуною Кемлін Роуд, аж поки не перебудували її до століття клубу (1992). При перебудові будинки на Кемлін Роуд знесли, й вулиця перестала існувати.

                Наразі стадіон вміщує 45 362 глядачі.

                30 липня 2004 року міська рада «Ліверпуля» видала клубу дозвіл побудувати новий стадіон на 61 тис. місць у парку Стенлі на віддалі 300 м від Енфілду. 2006 року міська рада погодилася віддати клубу землю під майбутнім стадіоном у оренду на 999 років.
            </article>
        </section>
        <section id="rivals">
            <article>
                <h3>Принципові суперники</h3>
                Найзапеклішим суперником «Ліверпуля» є ліверпульський клуб «Евертон». Матчі між цими командами називають мерсісайдським дербі. Вони завжди проходять у важкій боротьбі й характеризуються найбільшим числом вилучень із усіх протистоянь у англійському чемпіонаті.

                Іншим принциповим супротивником «Ліверпуля» є команда «Манчестер Юнайтед», що пояснюється як близькістю міст, так і тим фактом, що обидві команди претендують на роль лідерів англійського футболу. За кількістю перемог у чемпіонатах «Манчестер Юнайтед» після завершенням сезону 2012/2013 перегнав «Ліверпуля» на дві звитяги (20 проти 18). Найкращу нагоду скоротити відставання від «Дияволів» «Ліверпуль» мав у сезоні 2013–14, коли до останнього боровся за чемпіонство, але врешті решт, з відставанням у 2 бали, посів 2 сходинку в турнірній таблиці, поступившись золотими медалями «Манчестер Сіті».
            </article>
        </section>
        <footer>
            <h3>Гімн ФК Ліверпуль</h3>
            <div>
                <audio controls="controls" src="YNWA.mp3">
                    <p class="error">Співчуваю,але ваш браузер не підтримує музичні файли.</p>
                </audio>
            </div>
            <h4>Тут ви можете завантажити свою музику</h4>
            <div>
                <audio id="upl" controls="controls">
                    <p class="error">Співчуваю,але ваш браузер не підтримує музичні файли.</p>
                </audio>
                <br>
                <input type="file" id="audioInput"/>
            </div>
        </footer>
    </main>
<aside>
    <p><a href="#history">Історія</a></p>
    <p><a href="#enboys">Хлопці-комірники</a></p>
    <p><a href="#forgn">Іноземні менеджери</a></p>
    <p><a href="#players">Відомі гравці</a></p>
    <p><a href="#stadium">Стадіон</a></p>
    <p><a href="#rivals">Принципові суперники</a></p>
    <p><a href="#music">Гімн Ліверпуля</a></p>
</aside>



</body>
</html>
